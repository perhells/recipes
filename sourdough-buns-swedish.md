# Bullar

ca 25st

## Tidslinje

Receptet kräver en levande surdeg.

Totala tidsåtgången inklusive jäsning är ca 60 timmar. Det går att få ner det
till 40 timmar om man väljer att jäsa de formade bullarna i rumstemperatur
istället för kall följd av varm jäsning.

1. Tangzhong - Ska stå kallt 10-12 timmar.
2. Bulldeg -  Använder tangzhong. Ska jäsa 10-12 timmar i rumstemperatur, sedan
   kallt i 10-12 timmar.
3. Fyllning - Ska stå kallt i 10-12 timmar.
4. Montering - Degen och fyllningen ska tas fram 1-2 timmar innan användning.
   Ska jäsa kallt i 10-12 timmar, följt av 10-12 timmar i rumstemperatur/ugn.
   Alternativt 1-2 timmar i rumstemperatur.

## Tangzhong

_Andra ord för tangzhong är water roux och mjölgelatin._

- 50g vetemjöl special
- 250g vatten (Det går även att göra hälften havremjöl, hälften vatten)

Värm vattnet och vetemjöl tills det blir en tjock, glansig massa. Förvara i en
burk i kylen över natten.

## Bulldeg

Degen innehåller mycket smör och socker som gör den tung. Det är anledningen
till att det är lite jäst utöver surdegen, och att den får lång jästid.

Lägg till 1-2g saffran för saffransbullar

- 350g havremjölk
- 250g tangzhong
- 200g socker
- 75-100g aktiv vetesurdeg
- 8-10g salt
- Ett hörn jäst
- En nypa vaniljpulver
- 10-15g mortlad kardemumma
- 400g vetemjöl
- 350g vetemjöl speial
- 150g ljust dinkel
- 225g rumstempererat smör

Blanda mjölk, tangzhong, socker, surdeg, salt, ett hörn jäst, kardemumma och
vaniljpulver. Tillsätt mjölet och knåda tills degen ej har några torra
mjölklumpar. Nyp in smöret, lite i taget och knåda länge. Degen kommer gå
sönder, men fortsätt knåda i ungefär 10 minuter tills det är en deg igen. Kör
"slap & fold" mot slutet för att stärka glutenet och för att känna att smöret är
ordentligt inblandat. Ev. smörklumpar i degen kommer göra så att den går sönder
vid utkavling. Rundriv degen.

Låt den börja jäsa i en bunke i rumstemperatur i 1-2 timmar, och låt den sedan
jäsa i 10-12 timmar i kylskåpet, enklast över natten. Den ska minst dubbla i
storlek.

## Fyllning

- 250g smör
- 150g rårörsocker
- 10-15g mortlad kardemumma
- 10g kanel
- Skalet från två apelsiner
- En nypa vaniljpulver
- Lite flingsalt

Blanda ihop ingredienserna kvällen innan bullarna ska smöras, och låt stå i
kylen över natten.

## Montering

- 100g mandelmassa

_TODO: Osäker på mängd_

Ta fram degen och fyllningen ur kylskåpet ca 1-2 timmar innan användning så att
de blir någorlunda rumstempererade.

Kavla ut degen till en stor rektangel (ca 80x40cm). Bred ut fyllingen över hela
rektangeln. Riv över mandelmassan. Gör ett treslag, vänd sedan degen så att
långsidan hamnar neråt. Kavla försiktigt ut degen igen, inte alls mycket, utan
lagom. Skär remsor och snurra bullar.

Låt bullarna jäsa i kylskåp täckt på plåtar i 10-12 timmar, och sedan
ytterligare 10-12 timmar, denna gång i rumstemperatur. Det går då bra att jäsa
dem i en avslagen ugn utan handduk, eller bara med handduk utanför ugnen.

_TODO: Osäker på om följande stämmer_

Om bullarna ska gräddas direkt samma dag går det att jäsa dem i 1-2 timmar i
rumstemperatur.

## Dekoration/gräddning

- Sockerlag

_TODO: Osäker på mängd_

Sätt ugnen på 225 grader.

Pensla bullarna med havremjölk. Toppa dem med hackad pumpakärnor, socker, och
lite kardemumma.

Baka bullarna i 13 minuter.

Pensla dem med sockerlag när de svalnat.

